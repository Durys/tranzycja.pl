# Pytania i odpowiedzi

## Język

:::spoiler Dlaczego nie mówimy "zmiana płci"?

Słowo "płeć", jak wiele innych, w zależności od kontekstu może mieć różne znaczenia. Mamy płeć kulturową, ale mamy też biologiczną, a ona sama składa się z wielu elementów: od kariotypu, poprzez fenotyp po płeć odczuwaną: tożsamość płciową. To właśnie tę ostatnią na ogół mamy na myśli mówiąc "jakiej ktoś jest płci".

W procesie tranzycji dopasowujemy nasze ciało, dokumenty itd. do właśnie płci odczuwanej, która się nie zmienia. A określenie "zmiana płci" sugeruje natomiast coś przeciwnego. Dlatego więc nie posługujemy się określeniem "zmiana płci" - bo płeć [odczuwana] pozostaje bez zmian. Na proces zmian zachodzących w naszym ciele, dokumentach czy społecznie natomiast zbiorczo mówimy tranzycja.

:::

:::spoiler Transpłciowość czy transseksualizm?

Określenie "transseksualizm" uznawane jest za przestarzałe, medykalizujące, a w wielu sytuacjach zwyczajnie nieuprzejme. Zdecydowanie bezpieczniejszym określeniem jest "transpłciowość", które obejmuje o wiele więcej tożsamości - trudniej więc jest też o pomyłkę. Ostatecznie zawsze należy uszanować prawo do samostanowienia i w miarę możliwości używać takich określeń, jak określa się osoba do której się odnosisz.

:::

---

## Nauka

:::spoiler Dlaczego podręczniki szkolne nie mówią o transpłciowości?

Im bardziej podstawowy poziom, tym większe stosuje się uproszczenia. Ponieważ jest dość duża korelacja pomiędzy płcią fenotypową, chromosalną i tożsamością płciową, gdy uczy się podstaw biologii, np. w szkole podstawowej, najłatwiej jest zignorować bardziej skomplikowane przypadki.

Gdy budujesz zamek z piasku na plaży, zwykle nie wliczasz w projekt krzywizny ziemi, ale jeśli będziesz kiedyś pracować w wielkich konstrukcjach, np. budując wielki most, wtedy musisz już się z tym liczyć. Kontynuując tę analogię można dojść do trafnego wniosku, że zaprzeczanie nauce o transpłciowości ma wiele wspólnego z zaprzeczaniem kulistości ziemi. Na pierwszy rzut oka możesz jej nie widzieć, ale to nie znaczy, że naukowcy kłamią.

:::

:::spoiler Czy transpłciowość jest zaraźliwa?

Nie, transpłciowość nie jest w żaden sposób zaraźliwa, natomiast większa wiedza i świadomość istnienia zjawiska z pewnością zwiększa ilość osób samoidentyfikujących się jako trans. Niektóre osoby, a w szczególności zdesperowani rodzice, którzy nie mogą się pogodzić z transpłciowością swojego dziecka, zauważając, że obecność osoby identyfikującej się otwarcie jako osoba transpłciowa w otoczeniu sprawia, że inne osoby też mogą się tak identyfikować, wymyśliło fikcyjną jednostkę chorobową, tzw. "Rapid Onset Gender Dysphoria" ("Nagły Przypadek Dysforii Płciowej"). Jest to klasyczny przykład mylenia przyczyny ze skutkiem. Bez powszechnie dostępnej wiedzy o transpłciowości, mamy w społęczeństwie dokładnie tyle samo osób trans, są jedynie przez to bardziej zagubione - mają trudności ze zrozumieniem siebie, zaakceptowaniem i cierpą z tego powodu.

Co należy zaznaczyć - tzw. ROGD nie zostało nigdy potwierdzone metodą naukową, choć osoby które w nie wierzą mogą twierdzić inaczej, odwołując się do tzw. badania Lisy Littman, które zostało przeprowadzone z pominięciem podstawowych zasad metody naukowej. Nie przeprowadzono żadnych badań na transpłciowych dzieciach, ani nie zadbano o obiektywną próbę respondentów. Zamiast tego wnioski wyciągnięto z kwestionariuszy rozdanych wyłącznie osobom już przekonanym o istnieniu ROGD. Zostało to bardzo dokładnie opisane w [eseju Julii Serano](https://medium.com/@juliaserano/everything-you-need-to-know-about-rapid-onset-gender-dysphoria-1940b8afdeba) oraz omówione w [tym wideo](https://www.youtube.com/watch?v=6y_REX4wfts). Warto się zainteresować, ponieważ można się z tych materiałów niesamowicie dużo nauczyć o metodach manipulacji jakie stosuje transfobiczne lobby.

:::

---

## Detranzycje

:::spoiler Czy detranzycje zdarzają się często?

Naukowcy nie mają wątpliwości, że tranzycja [jest skutecznym sposobem leczenia dysforii](https://whatweknow.inequality.cornell.edu/topics/lgbt-equality/what-does-the-scholarly-research-say-about-the-well-being-of-transgender-people/). Detranzycje zdarzają się [niezwyke rzadko](https://transequality.org/sites/default/files/docs/usts/USTS-Full-Report-Dec17.pdf), w zaledwie 8% przypadków. Zaledwie 5% osób detranzycjujących, a więc mniej niż 1% osób które rozpoczęły tranzycję przerywa ją z powodu dojścia do wniosku, że jednak nie jest trans. Aż 62% osób które przerwały tranzycję wkrótce później do niej wraca.

:::

:::spoiler Dlaczego osoby detranzycjonują?

[Badania](https://transequality.org/sites/default/files/docs/usts/USTS-Full-Report-Dec17.pdf) wykazują, że główne przyczyny detranzycji to naciski rodzica (36%), zbyt trudny proces tranzycji (33%), prześladowanie lub dyskryminacja z powodu bycia osobą transpłciową (31%), trudność ze znalezieniem pracy (29%) oraz presja ze strony innych członków rodziny (26%).

Wśród innych powodów wymieniane są także presja ze strony małżonka lub partnera (18%), pracodawcy (17%), przyjaciół (13%). W ramach transfobicznych wyliczanek detranzycji, poza osobami które zostały zastraszone przez otoczenie do zaprzestania leczenia czy nie miały na nie już środków, bardzo często wliczane są też osoby niebinarne, które przerwały leczenie bo były już usatysfakcjonowane ze zmian, które zaszły w ich organizmie.

:::

:::spoiler Kaj: wideo w temacie detranzycji

{%youtube CFD-M_PsVHE %}

:::

---

## Zabiegi

:::spoiler Dlaczego niektóre kliniki wymagają zaprzestania terapii hormonalnej przed zabiegiem?

Choć niektórzy chirurdzy z dłuższą praktyką nadal wymagają zaprzestania przyjmowania hormonów na długi czas przed datą zabiegu, nie ma to uzasadnienia w przypadku współczesnej terapii hormonalnej i na szczęście zdarza się już coraz rzadziej. W samych początkach terapii hormonalnej, gdy nie było jeszcze dostępnych bioidentycznych syntetycznych odpowiedników ludzkich hormonów często stosowano hormony pochodzenia zwierzęcego, co wiązało się z różnymi potencjalnymi problemami, takimi jak m.in. zwiększone ryzyko powstawania zakrzepów.

Mając świadomość postępów jakie dokonały się w zakresie terapii hormonalnych i braku realnych wskazań, od lat już kolejni chirurdzy odchodzą od stawiania tego typy wymogów. Wreszcie opublikowane w 2021 roku w Journal of Clinical Endocrinology and Metabolism [badanie](https://www.facebook.com/TransHealthResearch/posts/2956715697764064) (DOI: 10.1210/clinem/dgaa966) na próbie prawie 1400 osób nie wykazało zależności terapii hormonalnej z powstawaniem zakrzepów.

Ma to przede wszystkim znaczeni w przypadku terapii tranżeńskiej i hormonów które bardzo szybko znikają z organizmu, np. przyjmowanych w formie tabletek, gdzie nawet tydzień bez hormonów może powodować znaczące zmiany w organizmie. Jeśli natomiast przyjmujesz zatrzyki i chirurg zalega Ci przedłużenie nieco okresu pomiędzy nimi przed zabiegiem, bo doświadczenie mu mówi że to obniża ryzyko krwiaków, to nie ma w takiej sytuacji powodów żeby się nie dostosować. Hormony przyjmowane w formie zastrzyków znikają z organizmu powoli i stopniowo, nie wywoła więc to takiej gwałtownej reakcji jak w przypadku odstawienia tabletek. Ostatecznie **zawsze ostatnie słowo ma Twój chirurg** i zawsze należy trzymać się jego zaleceń. Jeśli nie czujesz się do konca komfortowo z jego techniką i podejściem, możesz spróbować u innego.

:::
