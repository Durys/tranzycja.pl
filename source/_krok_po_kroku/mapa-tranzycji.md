---
kolejnosc: 2
---
# Mapa tranzycji

Wbrew opinii niektórych lekarzy prowadzących, nie istnieje nic takiego jak uniwersalna mapa tranzycji. Każda osoba trans i niebinarna ma swoje indywidualne trudności i potrzeby. Istnieją pewne schematy które z braku oficjalnych wytycznych w pewnym sensie się przyjęły i mogą być oczekiwane przez niektóre osoby, które napotkasz na swojej drodze. Poniższa rozpiska skrótowo przedstawi poszczególne elementy które przyjęło się wliczać w proces tranzycji wraz z informacją jakie mogą pojawić się do nich wymogi.

## Lekarze i inni specjaliści

:::info

Poniższy tekst opisuje poszczególne specjalizacje - bywa, że jakiś lekarz ma kilka i możesz "odhaczyć" kilka na raz.

:::

:::spoiler Seksuolog
Tradycyjnie przyjęło się, że osobą która towarzyszy nam przez większość tranzycji jest **seksuolog**. Jeśli zaczniesz od właśnie niego, powinien wysłać Cię do wszystkich innych specjalistów, wypisać skierowania na badania, a na samym końcu wystawić Ci dokumenty do sądu.

:::warning Uważaj na tradycjonalistów

Wielu lekarzy ma swoje prywatne przyzwyczajenia względem wymogów dot. tranzycji, wiele z nich nie jest już aktualnych. Jeśli masz wątpliwości, nie wahaj się poszukać aktualnych informacji i zapytać społeczności!

:::

:::spoiler Psycholog

Seksuolog najczęściej nie będzie Cię samodzielnie diagnozować, tylko skieruje Cię w tym celu do **psychologa**. Niektóre osoby aby zaoszczędzić czas zaczynają od psychologa i do seksuologa idą już z gotową diagnozą. Nie zawsze jednak się to opłaci - bywają seksuologowie, którzy preferują współpracę z konkretnymi psychologami, lub mają w zwyczaju "przetrzymać" osobę wyznaczoną przez siebie minimalną ilość miesięcy. Psycholog najprawdopodobnie da Ci szereg testów mających oszacować Twóje zdrowie psychiczne i stwierdzić brak przeciwwskazań do tranzycji.

:::

:::spoiler Psychiatra

Jeśli chcesz skompletować najczęściej wymagany zestaw dokumentów do sądu, czeka Cię pojedyncze spotkanei z  **psychiatrą**. Nie będzie potrzebna żadna większa dniagnoza z jego strony, a jedynie krótkie zaświadczenie o braku przeciwwskazań.

:::

:::spoiler Neurolog

Może się zdarzyć sytuacja, że seksuolog zleci Ci badanie rezonansem magnetycznym lub EEG - w takiej sytuacji, byćmoże odwiedzisz neurologa po odpowiednie skierowanie. Oba te badania, o ile nie ma konkretnego powodu, nie są wskazane zgodnie ze współczesnym standardem opieki nad osobami transpłciowymi.

:::

## Badania

Ponieważ transpłciowość nie jest czymś co może zostać jednoznacznie zdiagnozowane przez osobę trzecią, wokół procesu tranzycji w Polsce narosła olbrzymia ilość badań, które wykonuje się w celu wykluczenia innych ewentualności. Każdy lekarz chce zdobyć wszelkie możliwe "podkładki", natomiast sędziowie nierzadko wymagają dostarczenia dodatkowych badań tylko dlatego, że w innych procesach o ustalenie płci ktoś je załączył. Na szczęście, bardziej zaznajomieni ze współczesnymi standardami lekarze zaczęli niedawno wystawiać zaświadczenia z uzasadnieniem, że nie kierują na niektóre zwyczajowe badania, bo nie ma takich podstaw. Być może dzięki temu uda nam się w końcu wyjść z tego absurdu narastającej ilośći badań i dokumentów.

:::spoiler Najczęstsze

 * Hormony i inne badania krwi - jeśli planujesz terapię hormonalną, na pewno zostaną Ci zlecone przed zapisaniem leków, a także później w trakcie monitorowania terapii.
 * Kariotyp - badanie jest bardzo drogie (ok. 400-700zł) i zupełnie niepotrzebne. Służy np. wykluczeniu czy nie jesteś osobą interpłciową. Większość sądów i seksuologów nadal badanie kariotypu traktuje jako standard.

:::

:::spoiler Częste

Bardzo często lekarze wymagają badań neurologicznych:
 * MRI głowy - jeśli nie masz podejrzenia prolaktynomy, nie ma podstaw do wykonywania tego badania.
 * EEG - trudno stwierdzić dlaczego niektórzy lekarze go wymagają. Jest dość proste i niedrogie, więc jeśli Twój lekarz go wymaga to możesz po prostu wykonać, natomiast jeśli pójdziesz po skierowanie do neurologa, może się okazać że odmówi wystawienia z braku podstaw.

:::

:::spoiler Rzadkie
Inne przykładowe badania wymagane czasem przez lekarzy to np.:

 * Badanie dna oka
 * Badanie siodełka tureckiego

:::

## Sąd

Najaktualniejsze informacje na temat sądowej zmiany płci metrykalnej, znajdziesz w przygotowanego przez Rzecznika Praw Obywatelskich poradnika [Postępowania w sprawach
o ustalenie płci](/media/docs/prawo/Postepowania_w_sprawach_o_ustalenie_plci.pdf).

## Zabiegi

W Polsce na ogół lekarze trzymają się ściśle zasady, że jeśli zabiegi nie ingerują w płodność, nie wymagają prawnej zmiany metryki, choć czasem lekarze mogą wymagać do niej diagnozy (np. w przypadku mastektomii).

Jeśli zabieg mógłby pozbawić Cię płodności, lekarze będą nalegać na uprzednią zmianę płci metrykalnej. Znane są natomiast wyjątki, np. pojedyncze osoby, którym udało się uzyskać orchiektomię bez pozwu o ustalenie płci.

## Możesz pomóc ulepszyć ten tekst!
Masz czas, chęci i doświadczenia którymi chcesz się podzielić? Śmiało!

Uwagi do tekstu możesz zostawiać [tutaj](https://hackmd.io/@tranzycja/SkOAk-1ed).
