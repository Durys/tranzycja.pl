# Czym jest transpłciowość? Skąd mam wiedzieć, czy jestem trans?

Wraz z rokiem 2022 wejdzie w życie Międzynarodowa Klasyfikacja Chorób i Problemów Zdrowotnych w wersji 11 (ICD-11), dzięki czemu ostatecznie pożegnamy się z określeniem "transseksualizm", którą zastąpi „niezgodność płciowa”.

Według opisu charakteryzuje się ona „wyraźną i trwałą niezgodnością między doświadczaną przez daną osobę płcią a płcią, jaka została jej przypisana, co często skutkuje pragnieniem tranzycji, aby żyć i być akceptowanym jako osoba płci doświadczanej. Odbywa się to na drodze leczenia hormonalnego, zabiegów chirurgicznych lub innych procesów mających na celu dostosowanie ciała i życia osoby do płci doświadczanej w takim zakresie, w jakim tego potrzebuje. Diagnozy nie można postawić przed rozpoczęciem okresu dojrzewania. Zachowania i preferencje odmienne od stereotypowych same w sobie nie stanowią podstawy do postawienia diagnozy”[^2]. W praktyce oznacza to, że nikt inny nie jest w stanie stwierdzić czy jesteś trans i nie ma też znaczenia jak wyglądasz czy jakie masz zainteresowania - decyduje wyłącznie Twoje odczuwanie własnej płci.

## Czy ja jestem trans?

Jeśli zadajesz sobie to pytanie, to istnieje możliwość, że tak właśnie jest. Choć wiele świeżowyoutowanych osób trans to dziwi, osoby cis (a więc takie, których płeć odczuwana pokrywa się z nadaną) nie kwestionują regularnie swojej płci. Dla wielu osób mających wątpliwości pomocne okazuje się zanurzenie się w społeczności i wymiana doświadczeń. Nawet jeśli nie masz pewności czy jesteś trans, jako osoba kwestionująca swoją płeć jesteś równie mile widziane na grupach wsparcia. Poznając doświadczenia innych osób łatwiej będzie Ci się zorientować czy czujesz to samo. Dla wielu osób też pomocne są memy.
sytuację.

## Co to jest tranzycja?


Dla każdego oznacza trochę coś innego i nie ma stałego zestawu czy listy kroków które się na nią składają. Czasem wyróżnia się kilka rodzajów tranzycji, na które też w zależności od uznania mogą się składać różne elementy.
Przykładowy podział na tranzycję:

* Społeczną, np. zmiana tego jak osoby nas odbierają - zaimki, wygląd, czasem zmiana otoczenia lub imienia
* Prawną, np. przejście procedury prawnej zmiany metryki, zmiana danych, nadanie nowego PESELu
* Medyczną, np. hormony, mastektomia, zabiegi chirurgiczne na narządach płciowych



 W kolejnych
artykułach znajdziesz informacje na temat poszczególnych elementów tranzycji prawnej i medycznej oraz warunków jakie musisz do nich spełnić. Należy mieć jednak przy tym świadomość rozbieżności pomiędzy aktualnym stanem wiedzy naukowej wraz ze współczesnymi światowymi standardami, a stanem wiedzy lekarzy i realną sytuacją w Polsce. Intencją tego repozytorium jest zawsze podawanie aktualnych informacji, a gdzie zaistnieje potrzeba także opatrzonych ich dodatkowymi wskazówkami praktycznymi.

## Materiały dodatkowe
:::spoiler TransGrysy: Transpłciowość - czym jest, a czym nie jest
{%youtube N2iglx-iH_s %}
:::


:::info
Więcej materiałów, takich jak ulotki, publikacje czy komiksy o transpłciowości, znajdziesz w [oddzielnej sekcji](/materialy).
:::

[^1]: https://www.standardy.pl/newsy/id/201
[^2]: World Health Organization. International statistical classification of diseases and related health problems (11th Revision). https://icd.who.int/browse11/l-m/en (dostęp: 28.04.2019).
